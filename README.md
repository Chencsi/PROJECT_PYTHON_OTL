# 5. Projektmunka - Python, gépi tanulás témakörben
## 10. ÉVFOLYAM

# 5. PROJEKT :

## Öntanuló program fejlesztése

### ELŐISMERETEK

Rendelkezésre áll egy megoldás, amely a következő két funkcióra képes:

```
● El tud tárolni alakzatokról (pl. arcokról) fotókat
● Egy fotóról (kamera-képről) el tudja dönteni, hogy a tárolt mintákkal hány %-ban egyezik.
```
### FELADAT:

Alakítsanak ki a 3 fős csapatokat és az A) és B) lehetőségek valamelyikét valósítsák meg!

```
A) Hozzanak létre egy olyan szoftver-, és/vagy hardvereszközt, amely a fenti ismereteket felhasználja!
Készítsenek egy olyan öntanuló megoldást, ami valamiben kapcsolódik az általuk készített korábbi
projekt valamelyikéhez. Amennyiben indokolt, teljesen új témát is választhatnak, de ezt érvekkel alá kell
támasztani.
B) Hozzanak létre egy prezentációt/videót amely bemutatja a gépi tanulást (Machine Learning - ML)
○ kialakulását, céljait, veszélyeit
○ fejlődéstörténetét
○ lehetőségeit
○ alkalmazási területeit
○ lehetséges jövőjét
○ néhány gyakran használt algoritmust és azok használati jelentőségét
```
```
A bemutatóban az általános információkon túl térjenek ki létező megoldásokra, és a felsoroltakból
emeljenek ki egyet-kettőt és mutassák be részletesen. Tegyenek javaslatot egy új területre, ahol
meglátásuk szerint fejlődést lehet elérni az ML megoldásokkal!
```
## PROJEKT IDŐSZAKA: 2022. április 19. – május 31.

### A PROJEKT TARTALMA:

```
A) Első lépésként meg kell ismerni a Python mesterséges intelligenciával kapcsolatos lehetőségeit. (lásd
hivatkozások)
B) Kutatómunka: Gépi tanulás, öntanuló program
```
A projekt zárásaként minden csapat kiselőadást tart, melyben bemutatja az elkészített munkáját. Emellett
hozzáférhetővé kell tenni a “világ” számára.

### SZAKMAI RÉSZ:

A) Program

- Kiinduló állapot:
    o Rendelkezésre áll egy technológia, amelynek a segítségével képesek vagyunk az alábbi két
       tevékenységre:
          ▪ Digitalizált fotók tárolása egy rendszerben


```
▪ Lekérdezés, amely megállapítja, hogy egy fotó tárolva van-e a rendszerben. A
lekérdezés valamilyen szinten rugalmas, azaz bizonyos szintű hasonlóságot is felismer.
```
- Elvárt végállapot
    o Valamilyen megoldás, amely felhasználja a fenti technológiát.
       ▪ tisztán számítógépes szoftver, pl. beléptető rendszer
       ▪ hardveres megoldás, pl. egy usb-s kijelző, amely zöld/piros jelzést ad.
- A program legyen áttekinthető kódolású és jól dokumentált.
- A csapatok a program fejlesztése során használják az eddig tanult programozási tételeket.
- Használja a Python által nyújtott mesterséges intelligenciával kapcsolatos keretrendszereket és
    könyvtárakat. (OPEN CV)

B) Bemutató/videó (Kidolgozottság függvényében a maximálisan elérhető osztályzat: 4)

- Egységes képi és formavilág
- Az elkészített bemutató adjon átfogó képet a gépi tanulásról.
- Tartalmazza az iskola/osztály/tantárgy/témavezető/csapat információkat
- A bemutatóban egyértelműsíteni kell a készítő csapattag nevét.
- A bemutató természetesen tartalmazza a felhasznált források pontos felsorolását

### BEMUTATÓ

A projekt zárásaként a csapatok bemutatják munkájukat. Az előadásban legyen szó a munkamegosztásról, a
program elkészítésénél felhasznált szakmai ismeretekről. Essen szó a használt keretrendszerekről és a
könyvtárakról illetve, arról hogy a tanult tananyagok milyen formában jelennek meg a projektben.

### A PROJEKTFEJLESZTÉS SORÁN HASZNÁLNI JAVASOLT ESZKÖZÖK:

**-** Bármilyen, a program tervének elkészítésére alkalmas eszköz
**- TRELLO** – ez helyettesíthető a GitHub projekt tábláival
**- VS CODE, PyCharm
- GITHUB**

### JAVASLATOK:

1 Gépi tanulás: https://www.inf.u-szeged.hu/~rfarkas/ML20/MLintro.html

2 Videó: Deep Learning: https://www.youtube.com/watch?v=tIWhEibPJgk

3 Videó: Machine Learning Budapest - Deep Learning és neurális hálók - (javarészt) matekmentesen!
https://www.youtube.com/watch?v=tIWhEibPJgk

4 Videó: A tökéletes fotók azonosítása Androidon gépi tanulással
https://www.youtube.com/watch?v=Q38tSFSz-Ic

## 5 Mesterséges Intelligencia https://www.youtube.com/watch?v=XIrOM9oP3pA

6 Első lépések a Python használatával
https://docs.microsoft.com/hu-hu/learn/paths/beginner-python/

7 **OpenCV-Python csalólap: a képek importálásától az arcfelismerésig**

```
https://hu.visual-foxpro-programmer.com/opencv-python-cheat-sheet
```

### PROJEKT SZAKASZOK:

### 1. Alapötlet kialakítása, design terve, bemutatása.

2. Kutatómunka, előkészítés, design kialakítása
**3. Mesterséges Intelligencia előadás (Május 6. péntek, 8:30 - az angol évfolyamdolgozat előtt)**
4. A projekt fejlesztése közben, a folyamat követhetősége érdekében a projekt tárhelyét osszák meg
    tanárukkal!
       a. Legyen folyamatosan nyomon követhető a munkájuk
       b. A csapat minden tagja használja a közös könyvtárat
5. Adatok feldolgozása, program fejlesztése
6. Szakmai tartalom ellenőrzése
7. Projekt leadás, előadás

### BEADÁS:

Az elkészített munka internetes hozzáférésének (címének) leadása.

Ügyeljenek rá, hogy a munkájuk a személyes portfóliójukban is megjelenjen, és legalább 2025 augusztus 31-ig
folyamatosan elérhető legyen!

## HATÁRIDŐ: 2022. május 31.


